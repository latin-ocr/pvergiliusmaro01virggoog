168 Ρ. VERGILI MARONIS

bis medium amplexi, bis collo squamea circum
terga dati, superant capite et cervicibus altis.

220 ille simul manibus tendit divellere nodos,
perfusus sanie vittas atroque veneno,
clamores simul horrendos ad sidera tollit,
qualis mugitus, fugit cum saucius aram
taurus et incertam excussit cervice securim.

225 at gemini lapsu delubra ad summa dracones Ἰ

’ diffugiunt saevaeque petunt Tritonidis arcem
sub pedibusque deae clipeique sub orbe teguntur.
tum vero tremefacta novos per pectora cunctis
insinuat pavor et scelus expendisse merentem

230 Laocoonta ferunt, sacrum qni cuspide robur
laeserit et tergo sceleratam intorserit hastam.
ducendum ad sedes simulacrum orandaque divae
numina conclamant.
dividimus muros et moenia pandimus urbis.

235 accingunt omnes operi pedibusque rotarum
subiciunt lapsus et stuppea vincula collo
intendunt. scandit fatalis machina muros,
feta armis. pueri circum innuptaeque puellae
sacra canunt funemque manu contingere gaudent.

240 illa subit mediaeque minans inlabitur urbi.

o patria, ο divom domus Ilium et incluta bello
moenia Dardanidum! quater ipso in limine portae
substitit atque utero sonitum quater arma dederet
instamus tamon inmemores caecique furore

 

