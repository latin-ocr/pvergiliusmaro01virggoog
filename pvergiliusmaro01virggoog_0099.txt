1³. VERGILI MARONIS

post valido nitens sub pondere faginus axis
instrepat et iunctos temo trahat aereus orbis.
interea pubi indomitae non gramina tanturn
175 nec vescas salicum frondes ulvamque palustrem,
sed frumenta mann carpes sata; nec tibi letae
more patrum nivea inplebunt mulctraria vaccae,
sed tota in dulces consument ubera natos.
Sin ad bella magis studium turmasque ferocis
180 aut Alphea rotis praelabi flumina Pisae
’ et Iovis in luco currus agitare volantis,
primus equi labor est animos atque arma videre
bellantum lituosque pati tractuque gementem
serre rotam et stabulo frenos audire sonantis ;

185 tum magis atque magis blandis gaudere magistri
laudibus et plausae sonitum cervicis amare.

atque hoec iam primo depulsus ab ubere matris
audeat, inque vicem det mollibus ora capistris
invalidus etiamque tremens, etiam inscius aevi.
190 at tribus exactis ubi quarta accesserit aetas,
carpere mox gyrum incipiat gradibusque sonare
conpositis sinuetque alterna volumina crurum
sitque laboranti similis 3 tum cursibus auras,
tum vocet, ac per aperta volans eeu liber habenis
195 aequora vix summa vestigia ponat harena:
qualis Hyperboreis Aquilo curn densus ab oris
incubuit, Scythiaeque hiemes atque arida dilicit
sublim tum segetes altae campique natantes

 

