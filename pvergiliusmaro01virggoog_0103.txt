P. VERGILI MARONIS

exceptantque levis auras et saepe siue ullis

275 coniugiis vento gravidae (mirabile dictu)
saxa per et scopulos et depressas convalles
diffugiunt, non, Eure, tuos, neque solis ad ortus,
in borean cautumque aut unde nigerrimus auster
nascitur et pluvio contristat frigore eaelum.

280 bic demum, hippomanes vero quod nomine dieunt
pastores, lentum destillat ab inguine virus,
hippomanes, quod saepe malae legere noveicae
miscueruntque herbas et non innoxia verba.

Sed fugit interea, fugit inreparabile tempus,

285 singula dum capti circumvectamur amore.
hoc satis armentis: superat pars altera curae,
lanigeros agitare greges hirtasque capellas.
hic labor, hinc laudem fortes sperate coloni.
nec sum animi dubius verbis ea vincere magnum

290 quamsit ct augustis hunc addere rebus honorem:
sed me Parnasi deserta per ardua dulcis
raptat amor; iuvat ire iugis, qua nulla priorum
Castaliam molli devertitur orbita clivo.
nunc, veneranda Pales, magno nunc ore sonan·

dum.

295 Incipiens stabulis edico in mollibus herbam·

car‘pere ovis, dum mox frondosa reducitur aestas,

et multa duram stipula salicumque maniplis
sternere subter humum, glacies ne frigida laedat
ι molle pecus scabiemque ferat turpisque podagras.

 

