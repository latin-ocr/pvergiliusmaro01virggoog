132 Ρ. vnneini MARONIS

et mulcere dedit fluctus et tollere vento,
gens inimica mihi Tyrrhenum navigat aequor,
Ilium in Italiam portans victosque penates:
incute vim ventis submersasque obrue puppes,

70 aut age diversos et disice corpora ponto.
sunt mihi bis septem praestanti corpore nymphae3
quarum quae forma pulcherrima, Deiopea,
conubio iungam stabili propriamque dicabo,
omnis ut tecum meritis pro talibus annos

75 exigat et pulchra facist te prole parentem’

Aeolus haec contra, ‘tuos, ο regina, qnid optes
explorare labor·; mihi iussa capessere fas est.
tu mihi quodcumque hoc regni, tu sceptra Iovem·
que

concilias, tn das epulis accumbere divom

80 nimborumque facis tempestatumque potentem'

Haec ubi dicta, cavom conversacuspidernontcm

inpulit in latus, ac venti velut agmine facto
qna data porta ruont et terras turbine perflant3
incubuere mari, totumque a sedibus imis

85 una Eurusque Notusque ruont creberque procellis
Africus et vastos volvont ad litora fluctus.
insequitur clamorque virum stridorque rudentum 3
eripiunt subito nubes caelumque diemque
Teucrorum ex oculis, ponto nox incubat atra,

90 intonuere poli et crebris micat ignibus aether
praesentemque viris intentant omnia mortem.

 

