aaunruos mana x. 4-15

transit et parmam mucre, levia arma minaeis,
et tunicam, molli mater quani neverat auro,
inplevitque sinum sanguis; tum vita per auras
820 concessit maesta ad manis corpusque reliquit.
at vero ut voltum vidit morientis et ora,
ora modis Anchisiades pallentia miris,
ingemuit miserans graviter dextramque tetendit
et mentem patriae strinxit pietatis imago.

825 ‘quid tibi nurse, miserande puer, pro laudibus istis,
quid pius Aeneas tanta dabit indole dignum?
arma, quibus laetatus, habe tua, teque parentum Ἴ

manibus et cineri, siqua est ea cura, remitto.
hoc tamen infelix miseram solabere mortem:
830 Aeneae magni dextra cadis’ increpat ultro
cunctantis socios et terra sublevat ipsum,
sanguine turpantem comptos de more capillos.
Interea genitor Tiberini ad fluminis undam
volnera siccabat lymphis corpusque levabat ’
835 arboris adclinis trunco. procul aerea ramis
dependet galea et prato gravia arma quiescunt.
stant lecti circum iuvenes: ipse aeger, anhelans,
colla fovet, fusus propexam in pectore barbam3
multa super Lauso rogitat multumque remittit
840 qui revocent maestique ferant mandata parentis.
at Lausum socii exanimem super arma ferebant
flentes, ingentem atque ingenti volnere uictam

r adgnovit longe gemitum praesaga mali mens.

 

